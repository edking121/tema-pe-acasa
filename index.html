<h1>Salata calda de paste, cu legume si mozzarella</h1>
<hr/>
<p>
    Dacă atunci când este cald ne hrănim și ne răcorim cu o salată,<br> 
    când se face frig este foarte bună o salată caldă, bogată în vitamine<br>
    și consistentă. Pentru aceasta, am adăugat legume plăcute și aspectuoase,<br> 
    care să atragă vizual și mozzarella gustoasă și consistentă.   
</p>
<hr/>
<h2>INGREDIENTE</h2>
<ul>
<li>200-250 grame de paste (penne)</li>
<li>100 grame de mozzarella</li>
<li>1 ardei gras roșu</li>
<li>1 ardei gras verde</li>
<li>1 ardei gras galben</li>
<li>3-4 fire de ceapă verde</li>
<li>10-12 roșii cherry</li>
<li>3-4 căței de usturoi</li>
<li>50 ml de ulei de măsline</li>
<li>25 ml de ulei de floarea soarelui</li>
<li>100 ml de suc de roșii</li>
<li>sare</li>
<li>piper</li>
<li>boia de ardei dulce</li>
<li>1/2 linguriță de zahăr tos</li>
<li>oregano</li>
<li>busuioc uscat</li>
</ul>
<hr/>
<h2>MOD DE PREPARARE</h2>
<p>
    Se curăță cepele, se spală, se taie rondele și se călesc ușor în <br>
    uleiul de măsline, în care s-a adăugat și puțin ulei de floarea soarelui.
</p>
<p>
    Se curăță usturoiul, se spală, se mărunțește și se adaugă în tigaie,<br>
    după ce s-au înmuiat deja cepele.    
</p>
<p>
    Se spală ardeii grași, se curăță de cotoare și de semințe, se taie fâșii<br> 
    cam de 3 cm lungime și se adaugă în tigaia cu ceapa și usturoiul. Se pune<br> 
    capacul pe tigaie și se călesc legumele înăbușit, la foc mic, până ce se înmoaie    
</p>
<p>
    Se spală roșiile, se înjumătățesc și se adaugă în tigaia în care s-aiu înmuiat deja<br> 
    celelalte legume. Se acoperă tigaia cu capac și se continuă prepararea la foc mic, încă 3-4 minute.
</p>
<p>
    Se fierb pastele, conform recomandărilor de pe ambalaj, în apă multă clocotită și sărată.
</p>
<p>
    Se condimentează sosul de legume cu: sare, zahăr, piper, boia de ardei, oregano și busuioc uscat,<br> 
    după care se adaugă sucul de roșii și se lasă legumele pe foc mic, la preparare înăbușită.
</p>
<p>
    Între timp se taie mozzarella sub formă de cubulețe și se pregătește elementul de decor.
</p>
<p>
    Când sunt fierte, pastele se strecoară și se pun într-un bol de servire. Se toarnă peste ele sosul de legume,<br> 
    se presară deasupra cubulețele de mozzarella, se decorează salata și se servește caldă, imediat.
</p>
<hr/>
<p>
    Copyright Rodimur, 2019 
</p>